Batsányi kilátó
A Pap-hegy csúcsán, az úgynevezett Boncsostetőn található a kilátó, ahonnan páratlan panoráma nyílik a Balaton-felvidékre. 2003-ban a Keszthelyi erdészet rendbe hozta a korábban megrongált kilátót. Megközelíthető a Bélapi pihenőtől vagy a Szépkilátótól a Szerelemdombon keresztül. Vagy a Szépkilátótól induló piros háromszög jelzésen is – ez az útvonal azonban nehezebben járható, kissé szűk turistaútvonal.

Bél Mátyás kilátó
A Garga-hegy tetején található kilátó 1972-ben épült, a keszthelyi erdészet építette. A 221 méter magasan elhelyezkedő kilátó kitűnő panorámát nyújt a Tapolcai-medence tanúhegyeire. Ugyancsak kiváló a kilátás a Keszthelyi hegység dimbes-dombos hegyvonulataira, a somogyi partokra, a keszthelyi öbölre. A kilátó 2001-ben a Balaton-felvidéki Nemzeti Park által felújításra került.